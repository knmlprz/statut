1. Nazwa Koła “Koło Naukowe Machine Learning”.
1. Koło działa przy Wydziale Matematyki i Fizyki Stosowanej Politechniki
   Rzeszowskiej.
3. Celem Koła jest umożliwienie jego członkom rozwijania i pogłębiania wiedzy
na tematy m.in.:
    - uczenia maszynowego;
    - sztucznej inteligencji;
    - sieci neuronowych;
    - analizy dużych zbiorów danych;
    - eksploracji danych;
    - Data Science
    - wizualizacji danych;
    - IoT, IoE, IoLT;
    - zastosowań powyższych zagadnień w biznesie;
    - popularyzacja indywidualnych osiągnięć członków Koła w powyższym zakresie.
1. Powyższe cele Koło realizuje poprzez prowadzenie działalności w zakresie:
    - udział oraz organizację:
        - badań naukowych;
        - hackathonów;
        - seminariów;
        - konferencji;
        - wykładów;
        - prelekcjil
        - warsztatów;
        - odczytów związanych z zakresem działalności Koła;
    - udział w podobnych inicjatywach organizowanych przez inne podmioty.
1. Członkiem Koła może być każdy student lub doktorant Politechniki Rzeszowskiej
   zainteresowany prowadzoną problematyką/działalnością Koła.
1. Członkami honorowymi Koła mogą być absolwenci Politechniki Rzeszowskiej lub
   nauczyciele akademiccy, a także inne osoby, które przyczyniły się do rozwoju
   Koła.
1. Członkostwo nabywa się na mocy decyzji przewodniczącego Koła.
1. Członkostwo ustaje na skutek:
    1. wykluczenia dokonanego w drodze uchwały walnego zebrania, podjętej na
       wniosek przewodniczącego w przypadku postępowania sprzecznego ze
       statutem, Statutem Politechniki Rzeszowskiej oraz innymi przepisami prawa
       lub nie dającego się pogodzić z obowiązkami studenta Politechniki
       Rzeszowskiej;
    1. wykreślenia dokonanego przez przewodniczącego w przypadku utraty przez
       członka Koła statusu studenta Politechniki Rzeszowskiej lub na wniosek
       samego członka.
1. Członek Koła ma prawo do:
    1. czynnego udziału w pracach Koła;
    1. korzystania z pomocy pracowników jednostki, przy której działa Koło;
    1. udziału w walnym zebraniu;
    1. korzystania z czynnego i biernego prawa wyborczego. 
1. Członek Koła ma obowiązek:
    1. przestrzegać postanowień statutu Koła oraz uchwał jego organów
    1. terminowo wywiązywać się z powierzonych prac.
1. Organami Koła są:
    1. walne zebranie członków;
    1. Przewodniczący; 
    1. opiekun naukowy.
1. Do kompetencji walnego zebrania należy: 
    1. określenie kierunków pracy Koła;
    1. wybór oraz wcześniejsze odwołanie przewodniczącego za zgodą opiekuna;
    1. zatwierdzenie wystąpień przewodniczącego do władz Uczelni lub organów
       samorządu studenckiego/samorządu doktorantów w sprawach dotyczących
       studentów i doktorantów Uczelni;
    1. Określanie harmonogramu prac i zajęć Koła na nadchodzący rok akademicki
       (semestr).
1. Do kompetencji przewodniczącego należy: 
    1. reprezentowanie Koła wobec władz Uczelni; 
    1. organizowanie i kierowanie pracami Koła;
    1. wykonywanie uchwał walnego zebrania.
1. Przewodniczący jest wybierany przez walne zebranie członków na okres 1 roku
   akademickiego.
1. Walne zebranie zwołuje przewodniczący przynajmniej jeden raz w roku.
   Nadzwyczajne walne zebranie zwołać może również opiekun naukowy na wniosek:
    1. członków;
    1. własny.
1. Uchwały organów Koła zapadają zwykłą większością głosów uprawnionych do
   głosowania. Członkowie honorowi posiadają wyłącznie głos doradczy.
1. Do kompetencji opiekuna naukowego Koła należy: 
    1. zatwierdzanie tematów badawczych podejmowanych przez Koło i merytoryczna
       pomoc w ich realizacji; 
    1. rozstrzyganie sporów pomiędzy członkami Koła;
    1. reprezentowanie Koła poza Uczelnią; 
    1. zatwierdzanie wydatków przeznaczonych na realizację celów Koła.
1. Uchwały lub jednoosobowe decyzje organów Koła mogą być uchylone przez
   prorektora ds. kształcenia w przypadku, gdy:
    - są sprzeczne z prawem, Statutem Politechniki Rzeszowskiej, statutem;
    - gdy naruszają powagę oraz interes Uczelni.
1. Praca w organach Koła ma charakter społeczny.
1. Do realizacji swoich celów Koło korzysta ze: 
    - środków materialnych wyodrębnionych w budżecie przez Wydział z jego
      budżetu
    - środków materialnych wyodrębnionych przez Uczelnię z jej budżetu; 
    - środków adresowanych na Koło, a przekazanych przez fundatorów na konto
      Uczelni; 
    - środków materialnych wypracowanych przez członków Koła i przekazanych na
      konto Uczelni na podstawie umów zawieranych przez Uczelnię z innymi
      podmiotami. 
1. Rozwiązanie Koła następuje w drodze: 
    1. uchwały walnego zebrania;
    1. decyzji prorektora ds. kształcenia podjętej na wniosek opiekuna
       naukowego lub samorządu studenckiego, gdy działalność Koła przynosi
       szkody Uczelni; 
    1. wykreślenia z rejestru gdy przewodniczący nie dopełnia obowiązków
       związanych z rejestrem Kół; 
    1. decyzji prorektora ds. kształcenia na skutek działalności Koła
       niezgodnej z celem określonym w statucie; 
    1. na wniosek prorektora ds. kształcenia, jeżeli w działalności Koła rażąco
       lub uporczywie są naruszane przepisy prawne, Statut Politechniki
       Rzeszowskiej lub statut.
1. Statut, ulega zmianie na wniosek przewodniczącego uchwalony przez walne
       zebranie, zaopiniowany przez opiekuna naukowego, samorząd studencki
       oraz zatwierdzony przez rektora. 
